Zaznaczenie wyrazów 
W wynikowym pliku k-wyrazy.png należy zaznaczyć pojedyncze wyrazy w zdjęciu oraz ponumerować linijki tekstu.
Obraz ten powinien być jednokanałowy o wymiarach identycznych jak wczytany obrazek z zaznaczonymi wyrazami: obrazek ma zawierać wartości 0 dla punktów nie należących do żadnego wyrazu, 1 dla wyrazów z pierwszego wiersza, 2 – dla drugiego wiersza itd.
Pojedyncze zaznaczenie powinno zawierać się wewnątrz wyrazu i ciągnąć się od jego lewej strony do prawej. Jeden wyraz to jeden zbiór sąsiadujących ze sobą pikseli.

Przez “zaznaczenie” rozumie się zgrubne wskazanie punktów (niekoniecznie wszystkich!) należących do danego wyrazu. Nie chodzi tutaj o dokładne zaznaczenie wszystkich pikseli należących do wyrazu ale o zaznaczenie punktów wzdłuż niego, najlepiej od samego początku do samego końca (ale znowu – nie chodzi o wskazanie z dokładnością do 1 piksela).

Poglądowy obrazek jak może wyglądać tablica z zaznaczonymi wyrazami w trzech pierwszych linijkach można znaleźć tutaj.

Wykryte numery indeksów 
W pliku k-indeksy.txt należy zapisać odczytane numery indeksów (bez żadnych dodatkowych znaków), każdy numer w osobnym wierszu (w idealnym przypadku liczba wierszy w pliku powinna być równa liczbie wierszy widocznych na obrazie).
Odpowiedzi będą sprawdzane elastycznie, tzn. z uwzględnieniem możliwych pomyłek (np. brakujących/nadmiarowych cyfr, lub źle rozpoznanych fragmentów).